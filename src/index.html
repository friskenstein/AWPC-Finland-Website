---
layout: layout.html
title: AWPC Finland
---

<img src="/img/AmateurWorldPowerliftingCongress.webp" alt="AWPC Finland" class="size-[300px] mx-auto" />

<h1 class="text-7xl sm:text-[5.8rem] font-bold text-black text-center mb-16">AWPC Finland</h1>

<h2>Tervetuloa AWPC Finlandiin!</h2>
<p>
  Amateur World Powerlifting Congress on testattu liitto ja kuuluu maailman
  toiseksi vanhimpaan voimanostoliittoon World Powerlifting Congressiin. Nämä
  ovat kaksi eri puolta samasta liitosta, joiden nostajat kilpailevat samalla
  lavalla.
</p>

<h2>AWPC:n säännöt ja testaus</h2>

<p>
  AWPC sääntöjen mukaan, kaikki sen alla kilpailevat nostajat voidaan testata
  niin kauan, kuin he ovat AWPC jäseniä ja nostavat missä tahansa AWPC
  kilpailussa. Kaikki AWPC Finlandin nostajat ovat pääsykelpoisia nostamaan AWPC
  EM- ja MM-kilpailuihin, jotka ovat erilliset WPC EM- ja MM-kilpailuista.
</p>

<p>
  AWPC ja WPC nostajat kilpailevat kuitenkin yhdessä samoissa kilpailuissa, ja
  kaikki AWPC nostajat voivat nostaa myös WPC kilpailuissa, mutta siinäkin
  tapauksessa ovat testauksen alaisia nostajia. Nostaja voi itse päättää,
  yrittääkö hän rikkoa AWPC vai WPC ennätyksiä. Nostaja voi myös itse päättää,
  nostaako hän EM- tai MM-kilpailuissa AWPC vai WPC nostajana, kunhan jälleen
  muistaa, että hänet voidaan testata jos nostaa AWPC.
</p>

<p>
  <span class="text-primary font-medium">AWPC nostajia testataan jokaikisessä kilpailussa, vähintään 10% nostajista.</span>
  Kaikki, jotka mahdollisesti saavat positiivisen testituloksen, lentävät
  välittömästi ulos liitosta ja saavat elinikäisen kilpailukiellon AWPC
  kilpailuihin. Sinulla on kuitenkin mahdollisuus nostaa WPC kilpailuissa,
  senkin jälkeen vaikka AWPC kilpailuissa saisit positiivisen testituloksen.
  Huom. AWPC kilpailut eivät ole WADA:n alaista toimintaa.
</p>

<p>
  Noudatetaan kansainvälisen AWPC-liiton protokollaa – kaikki näytteet
  käsitellään AWPC:n laboratoriossa. Näin ollen kilpailu on reilu ja
  tasanpuolinen kaikille maailman AWPC-nostajille.
</p>

<h2>AWPC- ja WPC-kilpailut käytännössä</h2>
<p>
	Vaikka Suomessa AWPC ja WPC ovat kaksi eri tahoa eri omistajilla, niin <span class="text-primary font-medium">kaikilla
		AWPC nostajilla on vapaus nostaa missä kilpailuissa tahansa hän haluaa. AWPC
		nostajia ei rangaista eikä syrjitä, vaikka nostaisi missä tahansa muuallakin
		kuin AWPC:n alaisissa kilpailuissa.</span> Tarkoitus on ylläpitää kannustavaa ja toisia
	urheilijoita tukevaa ja tsemppaavaa ilmapiiriä. Kaikki AWPC ja WPC nostajat ovat
	yhtä tärkeitä ja samalla viivalla. Kilpailuissa, joissa on erillinen AWPC-sarja,
	maksavat kaikki AWPC-nostajat korotetun osallistumismaksun +20 €, joka kattaa
	AWPC-Finlandin testauskustannukset. Kaikissa FPO:n alaisissa kilpailuissa tulee
	myös olla voimassa oleva FPO-jäsenyys.
</p>

<h2>AWPC Finlandin perustaminen</h2>
<p>
	Maria Jokipalo aloitti AWPC Finlandin toiminnan maaliskuussa 2024 nostajien
	pyynnöstä. Toivottavasti kaikki ovat tyytyväisiä siihen, että on valinnanvaraa,
	missä kilpailla. Maria tekee kaikki päätökset koskien AWPC Finlandia, huomioiden
	nostajien pyynnöt, sekä alkuperäisen liiton AWPC:n säännöt. Tämän takia Maria on
	päättänyt, että AWPC Finland tekee kohdistettua testausta, eikä
	sattumanvaraista, jotta saadaan pidettyä kilpailut mahdollisimman reiluina
	niille, jotka AWPC puolella haluavat ja saavat nostaa. Ajatuksena on, että
	molemmat erilliset puolet ovat voimanostajia varten heitä kuunnellen, sekä
	kaikken nostajien hyväksymistä ja heitä tukevaa toimintaa.
</p>

<h2>Jäsenyys ja osallistuminen</h2>
<p>
	Katsothan AWPC testausasiat ja nostosäännöt, sekä jäseneksi hakemista koskevat
	tiedot ennen kilpailuja. Kaikki AWPC jäseneksi haluavat voivat olla yhteydessä
	Maria Jokipaloon, osoitteeseen awpcfinland(at)gmail.com. <span class="text-primary font-medium">Kilpailijan tulee pitää
	ajo- tai henkilökortti mukanaan kilpailuissa.</span>
</p>
